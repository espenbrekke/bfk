<html>
<body>
<h1>Venner og fritid</h1>
<p>Venner og fritid handler om barnets relasjoner til andre jevnaldrende og fritidsaktiviteter og -interesser.</p>
<p>Barnekonvensjonens artikkel 31 sier at alle barn har rett til lek og fritid. Barnet har rett til å delta i fritidsaktiviteter som passer for barnets alder og til fritt å delta i kulturliv og kunstnerisk virksomhet.</p>
<p>Barns sosiale relasjoner er av stor betydning fra spedbarnsalder og opp gjennom ungdomstiden. Etter hvert som barnet blir eldre, vil sosiale relasjoner til venner og andre voksne få større betydning. Evne til å etablere langvarige vennskap, om man bruker fritiden sammen med venner eller og mulighet til å delta i fritidsaktiviteter, vil kunne være viktige beskyttelsesfaktorer for et barn.</p>
<p>Å ha stabile og varige relasjoner til foreldrene er en spesielt viktig beskyttelsesfaktor for barn, men det vil også ha en beskyttende virkning å ha positive relasjoner til venner, søsken og andre voksne.</p>
</body>
</html>
