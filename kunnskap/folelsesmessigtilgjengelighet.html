<html>
<body>
<h1>Følelsesmessig tilgjengelighet</h1>
<p>Følelsesmessig tilgjengelighet omhandler barnets behov for emosjonell støtte, varige og stabile relasjoner og hjelp til regulering av følelser.</p>
<p><a href="https://lovdata.no/lov/1999-05-21-30/bkn/a18">FNs barnekonvensjonen artikkel 18</a> understreker foreldrenes ansvar for omsorg og utvikling basert på prinsippet om barnets beste.</p>
<p>Barn som gis emosjonell støtte i form av varme og lydhørhet, vil kunne oppleve at foreldrene er en «trygg base.» Her vil barnet søke og få trøst av foreldre som er følelsesmessig tilgjengelig.</p>
<p>Følelsesmessig tilgjengelig handler om å regulere barnets følelser. Foreldre som har vansker med å regulere egne følelser, vil ha utfordringer med å regulere barns følelser. Barn som opplever eller bevitner vold fra foreldre, gis ikke den nødvendige emosjonelle støtte og beskyttelse som kreves for god generell utvikling.</p>
<p>Barn som opplever at relasjonene til foreldre er varige og stabile, gis forutsigbarhet og kontinuitet i sin utvikling. Et fravær av stabile og varige relasjoner gir barn færre muligheter til å bygge gode relasjoner.</p>
</body>
</html>
