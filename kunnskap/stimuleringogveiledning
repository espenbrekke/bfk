<html>
<body>
<h1>Stimulering og veiledning</h1>
<p>Stimulering og veiledning handler blant annet om den bekreftelse og respons barnet får fra sine omsorgspersoner.</p>
<p>Barnekonvensjonens artikkel 5 gir barnet rett til å få veiledning og støtte fra sine foreldre eller andre omsorgspersoner. Støtten og veiledningen skal tilpasses barnets gradvise utvikling.</p>
<p>En viktig del av stimuleringen handler om bekreftelse og respons barnet får ut fra sine egne forutsetninger. Barnets behov for stimulering og veiledning fra foreldre vil ha ulik form ettersom hvilken alder barnet har. Stimulering handler om samspill mellom foreldre og et barn, stimulering av lek og sosialt samvær med andre barn, bekreftelse og respons utfra barnets forutsetninger og engasjement i barnets liv, grensesetting og respekt for barnets integritet.</p>
<p>Å ivareta disse behovene vil ha en beskyttende virkning på barnet. Det er en tilsvarende risiko dersom foreldrene ikke er i stand til å ivareta behovet for bekreftelse og respons, og foreldrene ikke engasjerer seg i barnets liv.</p>
</body>
</html>
