<html>
<body>
<h1>Helse</h1>
<p>WHO definerer helse som «en tilstand av komplett fysisk, psykisk og sosialt velvære og ikke bare fravær av sykdom eller lyte.» Barns rett til egnet helsehjelp er nedfelt i barnekonvensjonens artikkel 24.</p>
<p>God helse er grunnleggende for barns utvikling og omfatter både psykisk og fysisk helse.</p>
<p>Fysisk helse handler blant annet om vekst og utvikling, motorikk og fysisk aktivitet, sykdom, eventuelle funksjonsnedsettelser, søvn og ernæring.</p>
<p>Psykisk helse omfatter blant annet utvikling og regulering av følelser, tanker, atferd og sosiale evner, samt evne til selvstendighet, tilknytning og håndtering av stress.</p>
<p>God fysisk og psykisk helse er av avgjørende betydning for all læring og utvikling, og er forbundet med god livskvalitet. Tilsvarende er fravær av god helse forbundet med negative virkninger som økt risiko for sosial isolasjon, frafall i skolen og utenforskap i arbeidslivet.</p>
<p>Helse er et omfattende område og krever samarbeid med eksterne instanser som for eksempel fastlege, tannhelsetjeneste, spesialisthelsetjeneste, helsestasjon osv.</p>
</body>
</html>
