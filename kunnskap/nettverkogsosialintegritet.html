<html>
<body>
<h1>Nettverk og sosial integrering</h1>
<p>Med nettverk og sosial integrering menes de personer barnet og familien har kontakt med. Dette gjelder både private og profesjonelle.<p>Barnekonvensjonen artikkel 18 understreker at begge foreldrene har et hovedansvar for barnets omsorg og utvikling etter hva som er best for barnet.</p> 
<p>Barns rett til å bli ivaretatt av foreldre, slektninger og lokalsamfunn for øvrig er nedfelt i FNs barnekonvensjon artikkel 5.</p>
<p>Støtte fra familie og øvrig nettverk virker positivt på barnets helse og vil kunne kompensere for eventuelle brister i barnets omsorgssituasjon. Fravær av støtte fra familie og nettverk reduserer barnets muligheter til vennskap og aktivitet, og har negativ innflytelse på utviklingen av sosial kompetanse. For barn som lever i utsatte familier med vold, psykiske lidelser eller rus, vil et prososialt nettverk være av avgjørende betydning for barnets utvikling.</p>
<p>Hjelp fra det profesjonelle nettverket i form av offentlige tjenester vil kunne redusere risikoen for omsorgssvikt og utvikling av uhelse.</p>
</body>
</html>
