<html>
<body>
<h1>Beskyttelse</h1>
<p>Med beskyttelse menes barns rett til trygghet og vern mot å bli utsatt for alle former for vold, overgrep og omsorgssvikt.</p>
<p>Barns rett til beskyttelse er nedfelt i <a href="https://lovdata.no/lov/1999-05-21-30/bkn/a19"> FNsbarnekonvensjonen artikkel 19</a>. Barn har rett til vern mot alle former for psykisk eller fysisk vold, skade eller misbruk, vanskjøtsel, forsømmelig behandling, mishandling eller utnytting eller seksuelt misbruk.</p>
<p>Et grunnleggende behov hos barn er at de opplever trygghet. Barns som opplever å bli beskyttet og som er trygge, gis bedre forutsetninger til livsmestring og god utvikling gjennom oppveksten.</p>
<p>Barn som ikke beskyttes står i fare for å utvikle psykisk og somatisk uhelse samt nedsatt generell livskvalitet. Mangelfull beskyttelse påvirker den emosjonelle og sosiale utviklingen til barnet og kan gi alvorlige konsekvenser for barnets muligheter senere i livet.</p>
</body>
</html>
